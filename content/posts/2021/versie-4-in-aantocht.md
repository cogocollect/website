---
title: "Versie 4 in aantocht"
date: 2021-11-01T09:44:33+02:00
draft: false
tags: ["beta", "features", "v4"]
---

Dit jaar is Cogo collect verder doorontwikkeld naar de ‘4.0’ versie. Op de achtergrond zijn we hier al een tijdje mee bezig, maar dit is het moment daar om er wat meer over te vertellen. Dit artikel is het startpunt van onze communicatie over 4.0 en gaandeweg zullen we jullie op de hoogte blijven houden over onze vorderingen. Wil je continu op de hoogte blijven van de laatste ontwikkelingen? Dan is het handig om deze LinkedIn groep te volgen.
Wat gaat er veranderen?

De focus ligt voornamelijk op sneller en makkelijker kunnen werken.
- Topics
- Snapping (hulplijnen, muis en pointer)
- Performance
- Filteren
- Een nieuwe beheer omgeving

## Topics
Belangrijkste wijziging zijn de topics en het gebruik van een lokale database in de app. Een topic groepeert kaartlagen en gebruikers waardoor eem eindgebruiker makkelijk kan wisselen tussen veldwerk taken. In de nieuwe beheer omgeving kunnen topics worden aangemaakt en kaartlagen hieraan gekoppeld. Een topic groepeert kaartlagen en gebruikers waardoor het eenvoudiger is om dit te beheren. Een topic is gekoppeld aan één service.

## Snapping
Wanneer er een muis/touchpad wordt gedetecteerd dan kan hiermee worden getekend. Dit is vooral voor lijnen en vlakken prettig. Bij een touch screen wordt er met de bekende 'shooter' gewerkt.
Bij het werken met een muis wordt snapping en haaks tekenen ondersteund. De applicatie toont tijdens het tekenen hulplijnen om het tekenen te vergemakkelijken en snapt op tussenpunten. De hulplijnen en het snappen kan tijdelijk worden uitgezet.

## Performance
De app maakt nu gebruik van een lokale database voor de data en ondergronden. Dit reduceert het geheugengebruik met een factor 7 en kan er nu volledig offline worden gewerkt.

## Filteren
De nieuwe versie van Cogo kan filteren op de content van de data. Door de lokale database is dit nu mogelijk. Dit zorgt voor nieuwe mogelijkheden tijdens het inspecteren.

## Nieuwe beheer omgeving
Bij de introductie van Cogo 4 is een compleet herschreven omgeving gebouwd voor de beheerders. Via deze omgeving is het veel eenvoudiger geworden om Topics aan te maken en gebuikers en kaartlagen te beheren. De beheeromgeving en de app hebben dezelfde uitstraling gekregen en het is eenvoudiger om te wisselen tussen de app en de beheeromgeving.

## Hoe ziet de planning eruit?
De komende tijd kan zowel in versie 3 als in 4 gewerkt worden. De webapp versie (app.cogocollect.com) zal op 29 november worden omgezet samen met de beheer omgeving (admin.cogocollect.com). De app versies worden vervolgens ingediend voor iOS, Android en Windows. De verwachting is dat de app versies rond 15 december beschikbaar zijn. Updates komen automatisch bij de gebruikers terecht.
Op de Cogo gebruikersgroep worden nieuwsberichten gecommuniceerd over de migratie. 

Maandag 29 november zal de webapplicatie worden bijgewerkt en medio december de apps in de appstores. Tot die tijd kun je in de beta-omgeving testen en je ervaringen met ons delen.

[LinkedIn](https://www.linkedin.com/groups/12294389/)

Interesse om deel te nemen aan de testgroep? Laat het ons weten via een PM of [info@cogocollect.com](info@cogocollect.com)




