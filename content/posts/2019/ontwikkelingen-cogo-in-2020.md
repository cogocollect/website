---
title: "Ontwikkelingen Cogo in 2020"
description: "The road to 3.0"
date: 2019-11-12
draft: false
tags: ["roadmap", "v3"]
---

Volgend jaar staat bij Baas geo-informatie in het teken van grote veranderingen. Dan gaan we namelijk de ‘3.0’ versie
van {{< title >}} lanceren! Op de achtergrond zijn we hier al een tijdje mee bezig, maar dit is het moment daar
om er wat meer over te vertellen.

## Wat gaat er veranderen?

Dit artikel is het startpunt van onze communicatie over 3.0 en gaandeweg zullen we jullie op de hoogte blijven houden
over onze vorderingen. Wil je continu op de hoogte blijven van de laatste ontwikkelingen? Dan is het handig om [deze
LinkedIn groep](https://www.linkedin.com/groups/12294389/) te volgen.

- Punten, lijnen en vlakken! Jazeker, het gaat eindelijk gebeuren. De nieuwe versie zal straks punten, lijnen en vlakken
kunnen muteren. Uiteraard op de eenvoudige manier zoals je al gewend bent en volledig geschikt voor touch.
- Cogo in je moedertaal. De nieuwe versie zal in het Nederlands en Engels beschikbaar zijn. Hier hoef je niets voor te
doen, de applicatie kiest op basis van je instellingen de juiste taal. Liever Frans of Duits? Via een kleine aanpassing
kunnen we eenvoudig een nieuwe taal toevoegen aan de applicatie.
- Eenvoudigere én uitgebreidere beheermogelijkheden. We willen het zo makkelijk mogelijk maken voor beheerders, terwijl we
ook meer mogelijkheden willen om bepaalde zaken aan te passen. Dit lijkt elkaar tegen te spreken en is ook een
uitdaging, maar de beta uitvoering van de beheer omgeving belooft al veel goeds.
- Interface verbeteringen: De nieuwe Cogo zal op basis van de grootte van het scherm de interface aanpassen. Wanneer je op
een telefoon geodata verzamelt zal de informatie klein en compact zijn. Op een tablet of een desktop zal direct meer
informatie getoond worden.
- Dark mode! Dark mode zal automatisch worden geactiveerd als je dit hebt ingesteld in je besturingssysteem.

## Hoe ziet de planning eruit?

Begin januari zal als eerste de nieuwe beheer omgeving live gaan. Deze versie wordt momenteel flink getest en zal de
huidige beheeromgeving gaan vervangen. In februari zullen we de eerste versie lanceren van Cogo als desktop-web-app.
Deze versie zal parallel aan de huidige versie van Cogo draaien. Gedurende het voorjaar zullen de nodige aanpassingen
worden doorgevoerd en de versies voor de drie grote app-platforms iOS, Android en Windows worden gelanceerd.

De tweede helft van 2020 zal in het teken staan van verder fine-tunen van de nieuwe functionaliteiten.

Gedurende het traject zullen we samen met een testgroep alle functionaliteiten testen en feedback vergaren over welke
zaken beter of anders kunnen. Na de lancering van de eerste versie van 3.0 zullen we gedurende het jaar (en daarna)
blijven doorontwikkelen aan nieuwe verbeteringen. Om uiteindelijk dé geodata verzamel tool voor organisaties in
Nederland en daarbuiten te worden.

Interesse om deel te nemen aan de testgroep? Laat het ons weten via een PM of info@baasgeo.com

